
\chapter{Konstrukce důkazu}

Představme hypotézu, kterou se snažíme ověřit.
\begin{hypot}\label{veta02:hypoteza}
Mějme přípustnou posloupnost $p=(p_k | 3 \leq k \neq 6)$ a neutrální posloupnost $q=(q_k \mid 3 \leq k \neq 6)$, pak existuje takové přirozené $n$, že $p+nq$ je přijatelná.
\end{hypot}

TODO zmínit výjimku pro torus.

V článku \citep{Samal09} autoři naznačují konstrukci důkazu, za předpokladu, že existují nějaké pomocné grafy. V další kapitole představíme způsob, jak takové grafy hledat. Teď se zaměříme na důkaz samotný, respektive nejprve představíme graf, který v důkazu pomáhal již Eberhardovi.

\section{Triarky a operace s nimi}

\begin{definice}[Triark]\label{def02:1}
Triark je takový rovinný graf $T$, že vrcholy jeho vnější stěny tvoří cyklus $C$, každý vnitřní vrchol (tj. vrcholy $T-C$) má v $T$ stupeň právě 3 a v $C$ jsou tři navzájem různé vrcholy $x$, $y$, $z$ stupně 2 - \textbf{rohy}, že vrcholy každé ze tří cest v C, které vzniknou odstraněním rohů z C, mají střídavě stupeň 2 a 3, počínaje i konče stupněm 2.
\end{definice}

\textbf{Strana} triarku je každá z výše zmíněných cest v C, ke které na oba konce připojíme i příslušný roh. \textbf{Délka strany} triarku odpovídá počtu jejích vnitřních vrcholů stupně 2 v T. O triarku se stranami délky $a$, $b$, $c$ mluvíme jako o ($a$, $b$, $c$,)-\textbf{triarku}. Poznamenejme, že na pořadí stran v názvu nezáleží (odpovídají rotacím). Později využijeme ještě dalšího značení. $M$-\textbf{triark} má vnitřní strany pouze velikostí z $M$. U triarku přejímáme některé termíny používané pro trojúhelníky a jejich význam bude vždy intuitivní.

\begin{figure}[h!]\centering
\includegraphics[height=60mm]{../img/triarc}
\caption{Ukázka (4,4,3)$ \lbrace 4,7\rbrace $-triarku.}
\label{obr03:triark}
\end{figure}

Zmiňme velmi užitečnou vlastnost triarků: pokud máme dva triarky, oba mající stranu stejné délky, můžeme je za tuto stranu slepit a získáme opět graf, jehož vnitřní vrcholy mají stupeň 3. (Při slepovaní se ztotožní vždy vrchol stupně 2 s vrcholem stupně 3.) Pokud slepíme triarky tak, že protější strany výsledného grafu budou stejně dlouhé (tedy speciálně při slepení dvou stejný triarků), budeme podle jeho tvaru mluvit o \textbf{rovnoběžníku}. Rovnoběžníky jdou navíc slepovat podobně jako triarky a můžeme tím každý již existující rovnoběžník zvětšit na libovolný rozměr, který je násobkem jeho původních rozměrů.


\begin{figure}[h!]\centering
\includegraphics[width=\textwidth]{../img/T-P}
\caption{Spojení dvou triarků za vzniku rovnoběžníku.}
\label{obr21:T-P}
\end{figure}

Mohli bychom ale chtít spojovat triarky tak, aby výsledkem byl opět triark. Mějme ($a_1$, $b_1$, $c_1$)-triark a ($a_2$, $b_2$, $c_2$)-triark a vhodný rovnoběžník. Slepením, jako na obrázku \ref{obr22:T-T}, vznikne ($a_1+a_2$, $b_1+b_2$, $c_1+c_2$)-triark. 

\begin{figure}[h!]\centering
\includegraphics[width=\textwidth]{../img/T-T}
\caption{Spojení triarků spolu s rovnoběžníkem za vzniku triarku.}
\label{obr22:T-T}
\end{figure}

A závěrem budeme chtít spojit dva triarky tak, aby výsledkem byl kubický graf (tedy aby nevznikly žádné nové stěny s vrcholy stupně dva). Graf, který má tuto funkci označíme za \textbf{prstenec}. Jde o souvislý graf, ve kterém můžeme vyznačit dva disjunktní cykly tak, že stupně vrcholů každého cyklu jsou opačné než stupně příslušných triarků, které chceme spojit. Kde opačně znamená záměna dvoj- a tří- vaznosti vrcholů. Způsob spojení odpovídá přesně zavedení definice, ale je znázorněno i na obrázku \ref{obr23:T-G}. 

\begin{figure}[h!]\centering
\includegraphics[height=40mm]{../img/T-G}
\caption{Spojení triarků prstencem za vzniku kubického grafu.}
\label{obr23:T-G}
\end{figure}

TODO připravit vlastní obrázky (které víc odpovídají popiskům) pro ukázku slepování.


\section{Důkaz za předpokladu existence pomocných grafů}
Převeďme hypotézu ve větu.

\begin{veta}\label{veta02:2}
Mějme přípustnou posloupnost $p=(p_k | 3 \leq k \neq 6)$ a neutrální posloupnost $q=(q_k \mid 3 \leq k \neq 6)$ a následující grafy pro nějaké přirozené k:
\begin{description}
\item[(i)] ($k$, $k$, $k$),$Q$-triark;
\item[(ii)] ($k$, $k$, $k-1$),$Q$-triark;
\item[(iii)] rovnoramenný $Q\cup \lbrace1\rbrace$-triark, délky jehož stejných stran jsou dělitelné $k$ a který obsahuje právě jednu stěnu velikosti $l$ pro každé nenulové $p_l$ v $p$, této stěně říkejme \textbf{jádro} triarku;
\item[(iv)] prstenec, který dokáže spojit dva stejně velké, rovnostranné triarky.
\end{description}

Pak existuje takové přirozené $n$, že $p+nq$ je přijatelná.
\end{veta}


Myšlenka důkazu pak není příliš složitá: každou stěnu ze zadané posloupnosti $p$ zabalíme do triarku (iii), připravíme si pomocné lepící a zkrášlující prvky (ii), díky kterým získáme jediný velký rovnostranný triark. K němu zkonstruujeme ještě jeden se stejně dlouhými (i) a pomocným prstencem je spojíme v kýžený graf (iv). Všechny tyto pomocné objekty jsou totiž (kromě jader) jen ze stěn, které jsou v zadané neutrální posloupnosti, lepicí operace zachovávají kubičnost uvnitř grafu a prstenec pak spojí dva triarky v hledaný kubický graf.

\textit{Důkaz.} Nejprve slepíme dva ($k$, $k$, $k-1$)-triarky za stěnu délky $k$ a získáme rovnoběžník se všemi stranami délky $k$. A díky slepování můžeme získat i libovolný rovnoběžník o rozměrech $mk$, $lk$ pro $m$, $l$ přirozená. Poté postupně spojujeme jednotlivé jádrové triarky za pomoci příslušného lichoběžníku, dokud nezískáme jediný triark, který obsahuje všechny stěny z $P$.

Zkusme vzniklý triark upravit na rovnostranný. Při slepování triarků se velikosti výsledných stran rovnají součtům původním. Pokud tedy slepujeme s ($k$, $k$, $k-1$)-triarkem, zmenšíme vždy tu stěnu, na kterou připadne rozměr $k-1$, vůči ostatním. Takže pokud budeme opakovat lepení výsledného triarku, v každém kroku se součet rozdílů mezi stranami zmenší a tedy nutně získáme rovnostranný triark. Modifikujme ho stejnou operací, aby zůstal rovnostranný, ale navíc délka jeho stran byla násobkem $k$ a označme výsledný triark $T_1$.

Slepováním ($k$,$k$,$k$)-triarků z (i) spolu s $k$,$k$ rovnoběžníky získáme druhý triark $T_2$ o stejném rozměru jako $T_1$. Kdybychom celý problém řešili na tóru, stačilo by $T_1$ a $T_2$ spojit do rovnoběžníku a sjednotit odpovídající strany. Na kouli místo toho použijeme prstenec z (iv). Tím získáme graf, který je kubický, rovinný a obsahuje požadované stěny.

TODO Možná poznamenat, že tím v podstatě je dokázána i verze věty, kde poslední řádek zní Pak existuje nekonečně mnoho takových přirozených $n$, že $p+nq$ je přijatelná.